# Zar Oyunu

Bu projenizde 3 adet zar ile oynanan, yani içerisinde rastgelelik barındıran bir şans oyununu MATLAB düzyazı m-dosyası formunda kodlamanız beklenmektedir. Her bir zarın üzerinde 1 ile 6 aralığındaki ardışık tam sayılar yer almaktadır. Programınızın işlem adımları ise aşağıda detaylandırılmıştır:

1) Programınız başlangıçta içerisi [2,35] kapalı aralığındaki rastgele tam sayılarla doldurulacak bir matrisin satır ve sütun sayılarını kullanıcıdan almalıdır ve söz konusu matrisin içerisini ilgili aralıktaki rastgele tam sayılarla doldurmalıdır. Daha sonra bu matrisi ekrana yazdırmalıdır.

2) Programınız sonsuz bir döngü içerisine girmelidir ve aşağıdaki işlemleri tekrar etmelidir:

a. Üç adet rastgele zar atılmalıdır.
b. Her bir zarın değeri ekrana yazdırılmalıdır.
c. Üç zar üzerindeki sayılardan en büyüğü, en küçüğü ve ortancası bulunmalıdır.
d. En büyük ile ortanca sayı çarpılmalı ve sonra bu değere en küçük eklenmelidir.
e. Hesaplanan bu sonuç matris içerisinde aranmalıdır.

Eğer bulunursa söz konusu matris elemanının değeri -1 yapılarak devre dışı bırakılmalıdır ve matrisin hangi satırına ve sütununa -1 değeri atandığı bilgisi ekrana yazdırılmalıdır. (İlgili sonuca matris içerisinde rastlanılmadığında da kullanıcı bilgilendirilmelidir.)

f. Matrisin güncel hali ekrana yazdırılmalıdır.

3) Programınız sonsuz döngü içerisindeki işlemleri matrisin herhangi bir satırındaki tüm elemanların değeri -1 oluncaya kadar devam ettirmelidir.

Matris işlemleri matrisin her bir elemanı üzerinde gerçekleştirilmelidir. Matrisin tamamı, bir satırı veya sütunu üzerinde toplu işlem yapabilen özel MATLAB deyimlerinin (fonksiyonlarının) kullanımına izin yoktur.

Benzer şekilde MATLAB'de tanımlı min ve max gibi herhangi bir hazır fonksiyon kullanımına da izin yoktur.


**_Bu proje MATLAB ile yapılmıştır._**
